# Voľný čas v Brne
Webová aplikácia mapujúca možnosti trávenia voľného času v Brne a okolí. Táto aplikácia bola implementovaná ako súčasť mojej diplomovej práce

# Použité dáta

## Brnenský architektonický Manuál - Objekty 
Viac ako štyristo architektonických objektov a stavieb z rokov 1918- 1945. V súčasnej dobe prebieha rozšírenie tejto databázy o objekty z povojnového obdobia. Ku každému objektu sú k dispozícii informácie ako názov, adresa, kategória, náhľad objektu vo forme fotografie, meno hlavného architekta a odkaz na stránku daného objektu priamo na webe BAM, kde sa nachádzajú detailnejšie informácie v troch jazykových mutáciách (čeština, angličtina a nemčina). 

## Brnenský architektonický Manuál - Stezky 
Deväť navrhnutých náučných trás pre používateľov, ktorí chcú spoznať stavebný a urbanistický vývoj mesta Brno a jeho kultúrne a spoločenské pozadie. Každá z týchto trás obsahuje viacero zastávok, ktoré sú súčasťou dátovej vrstvy Architektonický manuál - Objekty. Ku každej trase je dostupný názov, krátky popis a odkaz na webovú stránku BAM, ktorá obsahuje detailné informácie spolu s popisom všetkých zastávok, ktoré sa na danej trase nachádzajú. 

## Encyklopedie - Stavby, areály 
Zoznam obsahujúci dostupné informácie o takmer šesťsto významných brnenských budovách, domoch, mostoch, palácoch a areáloch. Táto mapová služba obsahuje len stavby/areály a lokalizačné súradnice a tak je potrebné pre bližšie informácie použiť dostupný odkaz na webovú stránku Encyklopédie Brna. 

## Encyklopedie - Události 
Tento zoznam obsahuje dostupné informácie o viac ako tisíc sedemsto významných brnenských udalostiach, datovaných od minulosti až po súčasnosť. Táto mapová služba obsahuje len identifikátor udalosti a lokalizačné súradnice a tak je potrebné pre bližšie informácie použiť dostupný odkaz na webovú stránku Encyklopédie Brna.

## Encyklopedie - Osobnosti 
Tento zoznam obsahuje dostupné informácie o viac ako tisíc päťsto významných brnenských osobnostiach, ktoré nejakým spôsobom ovplyvňovali vývoj mesta, napr. kupovali alebo si stavali v Brne domy, zasadali v mestskej rade, alebo prevádzkovali určité remeslo. Dáta o týchto osobnostiach sú získavané z archívnych, archeologických a historických zdrojov. Táto mapová služba obsahuje len identifikátor osoby a lokalizačné súradnice a tak je potrebné pre bližšie informácie použiť dostupný odkaz na webovú stránku Encyklopédie Brna.

## LAPKA 
LAPKA je hravá mobilná aplikácia, ktorá používateľov prevedie po možno nie známych ale zato zaujímavých miestach po Brne. Pre každú zastávku ponúka zaujímavé informácie, otázky, šifry alebo riešenia rôznych úloh. Táto dátová vrstva momentálne obsahuje sedemdesiat stanovíšť rozdelených do siedmych ciest (okruhov), ktoré môže účastník prejsť. V budúcnosti má LAPka naplánovaný ďalší rozvoj a pridanie nových ciest a zastávok. Každá zastávka disponuje údajmi o jej názve, náhľadom daného miesta, odkazom na panorámu miesta a ďalej údajmi o okruhu, ktorého je táto zastávka súčasťou (názov okruhu, popis, časová náročnosť, dĺžka okruhu). Každá zastávka obsahuje odkaz priamo na aplikáciu LAPka, kde je po otvorení možné naplno využívať spomenutú funkcionalitu tejto aplikácie. 

## SVČ Lužánky - pracovište
Pracoviská Strediska voľného času Lužánky, ktoré ponúkajú pre verejnosť zaujímavé akcie, krúžky, dielne, prímestské aj pobytové tábory a vzdelávacie programy. Každé pracovisko obsahuje atribúty názov, adresa, telefón, email a odkaz na webovú stránku pracoviska, kde užívatelia nájdu informácie o programe a možnostiach využívania tohto pracoviska verejnosťou. 

## Divadlá 
Zoznam divadiel, v ktorých prebiehajú živé prestavenia ako sú divadelné hry, muzikály, koncerty a iné. 

## Kavárny 
Podniky s miestami na sedenie, kde sa predávajú nápoje a občerstvenie. Patria sem kaviarne a čajovne a cukrárne.

## Sportovište
 Špecializované priestory, ktoré disponujú technickým vybavením pre športovanie alebo inú telovýchovnú činnosť. V praxi sú to najmä štadióny, ihriská, telocvične, športové haly, posilňovne, závodné dráhy, bazény a iné. Každé športovisko disponuje atribútmi s jeho názvom, adresou, odkazom na webovú stránku športoviska a panorámu daného miesta.

## Zastávky MHD 
Takmer jedenásť tisíc zastávok električiek, autobusov a trolejbusov v Juhomoravskom kraji. Každá zastávka obsahuje okrem názvu odkaz na webovú stránku spoločnosti IDOS, ktorá informuje o aktuálnych príchodoch a odchodoch hromadnej dopravy z danej zastávky. Jízdenkové automaty Viac ako sto miest v Brne, kde si verejnosť môže zakúpiť lístky potrebné pre cestovanie mestskou hromadnou dopravou Brno.

## Veřejná WC 
Takmer osemdesiat verejných toaliet, tento zoznam obsahuje platené aj neplatené WC. Pítka Zoznam viac ako tridsiatich miest, na ktorých majú ľudia bezplatný prístup k pitnej vode. 

## Fontány 
Zoznam viac ako päťdesiat fontán slúžiacich na kultúrne, dekoratívne alebo rekreačné účely. 

## Webkamery 
Zoznam verejne dostupných webkamier z portálu Webcams.travel. Každá kamera obsahuje názov, náhľadovú fotku a odkaz na aktuálny pohľad z kamery. 

## Stojany na kolo 
Zoznam verejne dostupných stojanov na bicykle, každý objekt tejto dátovej vrstvy obsahuje atribút, ktorý určuje maximálny počet bicyklov (kapacita).

## Cykloturistické trasy 
Trasy vhodné pre jazdu na bicykli. Trasy sú rozdelené do kategórii: cyklotrasa pre cestné bicykle označená/neoznačená, cyklotrasa pre horské (MTB) bicykle, cyklotrasa pre trekingové bicykle a cyklopruh. Ranče Zoznam tradičných, ale aj historických rančov vhodných pre vidiecku turistiku. 

## Památne stromy 
Dátová vrstva obsahujúca stromy, ktoré sú z určitého dôvodu pamätné. Dôvod prečo bol strom zaradený do tejto skupiny je okrem iného súčasťou atribútov. Ďalej je ku každému stromu evidovaný názov, odborný názov, odkaz na Wikipédiu odborného názvu stromu, výška stromu, šírka koreňa, obvod koreňa a dátum vyhlásenia stromu za pamätný. 

## Vyhlídky
Zoznam miest, z ktorých je zaujimavý rozhľad po okolí. Ku každej vyhliadke evidujeme jej názov. Turistické trasy Dátová vrstva obsahujúca trasy vhodné pre turistov. Trasy sú vyznačené farbou, ktorou je daná trasa označená v teréne (červená, žltá, zelená, modrá), čím je určená jej náročnosť. 

## Významné cíle rekreačních cest 
Zoznam známych miest, ktoré sú koncovým bodom resp. miestom rekreačných ciest. Ku každému cieľu evidujeme jeho názov. 

## Významná plocha zeleňe 
Zoznam takmer päťsto plôch zelene. Ku každej ploche máme k dispozícií atribúty názov plochy, názov katastrálneho územia kam patrí, zoznam parciel, funkcia (park, mestské stromoradie, mestská zeleň rekreačná, les, rekreačný park,..), index zelene (desatinné číslo od 0 do 1, vyjadrujúce ako veľmi je zastúpená zeleň na danej ploche), vek, prístupnosť, stav a výmera.

## Náučné stezky 
Dátová vrstva obsahujúca vzdelávacie a zväčša turistické trasy rôznej dĺžky, vedúce prírodnými alebo kultúrne zaujímavými lokalitami. Ku týmto trasám nemáme okrem ich trajektórie žiadne informácie. 

## Příměstské rekreační lesy 
Zalesnené oblasti v širšom okolí Brna, ktoré sú verejnosťou využívané na rekreačné účely. K týmto oblastiam nemáme okrem ich polohy žiadne informácie.

## Rekreační peší trasy páteřní (lesní pozemky)
Pešie trasy, využívané na rekreačnú turistiku, ktoré vedú zalesnenými oblasťami. Rekreační peší trasy páteřní (mimo lesní pozemky) Pešie trasy, využívané na rekreačnú turistiku, ktoré vedú mimo zalesnených oblastí. 

## Evropsky vyznamné lokality 
Európsky významná lokalita je jedným z typov chránených území v rámci sústavy NATURA 2000. Tieto lokality obsahujú chránené európsky významné biotopy a európsky významné druhy. Lokality sú zaradené nariadením vlády Českej Republiky do tzv. národného zoznamu. Po schválení Európskou Komisiou je lokalita zapísaná do Európskeho zoznamu. Povinnosťou každého členského štátu Európskej Únie je vytvoriť na svojom území zoznam takýchto miest. Pre každú oblasť máme k dispozícií atribúty názov, rozloha v ha a odkaz na Wikipédiu o danej lokalite. 

## Významné krajinné prvky 
Významné krajinné prvky sú ekologicky, geomorfologicky alebo esteticky hodnotné časti krajiny, vytvárajúce jej typický vzhľad alebo prispievajú k udržaniu stability krajiny. Tieto dáta obsahujú len registrované prvky, oblasti ktoré do tejto kategórie spadajú automaticky (vodné toky, lesy) tu zahrnuté nie sú. Okrem dôvodu na zaradenie prvku do tejto kategórie sú ku každému miestu k dispozícii atribúty názov, popis ekotopu, biogeo (popis fauny a flóry) a opatrenie. 

## Přírodní parky 
Zoznam území, ktoré sú zaradené medzi prírodné parky. Každé územie disponuje svojim názvom a odkazom na wikipédiu daného prírodného parku. 

## Vodné toky 
Vodné útvary (rieky, potoky) na území štatutárneho mesta Brna, ktoré sú charakteristické trvalým alebo občasným tečením vody. K týmto trasám máme okrem ich trajektórie informáciu o názve vodného toku.

# Widgety
